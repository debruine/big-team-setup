# İş birliği için Araçlar {#sec-tr-tools}

Bir büyük ekip bilim grubu genellikle kayıt planları, veri setleri, analiz kodu ve yayımlanmak üzere gönderilen belgeler gibi bilimsel ürünler üretir. Tüm bunları takip edebilmek ve düzenlemek için bir yola ihtiyacınız olacaktır. Aşağıda ekipleriniz için hesaplar oluşturabileceğiniz favori araçlarımdan birkaçı bulunmaktadır.

Grup için özel bir e-posta adresi oluşturmak ve kullanmak iyi bir fikir olabilir, böylelikle diğer tüm hesaplarınıza giriş yaparken bu e-posta adresini kullanabilirsiniz. Bu hesaplar liderlik ekibi değiştiğinde kolayca transfer edilebilirler.

## Google

Google docs, Google sheets, ve Google forms web siteleri büyük bir grupla dokümanlar üzerinde ortak çalışma yapmanın kullanışlı bir yoludur. Çoğu kişi erişimle ilgili herhangi bir sorun yaşamaksızın bu web sitelerini kullanabilirler.

Eğer temel grubunuzdan biri Google [Shared Drive](https://support.google.com/a/users/answer/9310249) dosyası oluşturabilen bir  üniversitede çalışıyorsa bu yöntem de dosyaları organize etmek için iyi bir yoldur. Üyeler Shared Drive'a eklenebilir ve tüm üyelerin düzenleme erişimine sahip olduğu dokümanlar oluşturabilir.

Eğer Shared Drive dosyası oluşturulamazsa, grup için yeni bir Google hesabı oluşturulabilirsiniz. Böylelikle, tüm dokümanlar açılan hesabın [Google Drive'ında](https://drive.google.com/drive/) bulunan bir dosyada saklanabilir. Ekip üyeleri tarafından yapılan belgelerin grup hesabına editör izinleri vermesi gerekmektedir. Belgeler herkes tarafından düzenlenmesi, yorumlanması veya görüntülenmesi için açık hale getirilebilir veya belgelerin erişimini yalnızca belirli kişilerle sınırlandırabilirsiniz.


![](images/google-doc-sharing.png){fig-alt="Google Docs sharing interface showing the options for Anyone with a link: viewer, Commenter, Editor (checked)"}

## Calendar

Grubunuz büyüdükçe toplantıları ve son teslim tarihlerini takip etmeniz gerekmektedir. Grubun kullanacağı Calendar hesabı bu konuda yardımcı olabilir. [Google Calendar](https://calendar.google.com/) uygulaması özellikle de ekip için zaten bir Google hesabı oluşturduysanız, kurulumu muhtemelen en kolay olan uygulamadır. 

Buna ek olarak, muhtemelen birkaç saat diliminde toplantı saatleri düzenlemeniz gerekecektir. [When2Meet](https://www.when2meet.com/) gibi birden çok saat dilimini destekleyen web sitelerin bağlantılarını ekleyebilirsiniz. Böylelikle grubun kullandığı bir takvime toplantı eklemek, öğleden sonra 3'teki toplantının gerçekte hangi saat diliminde gerçekleşeceği konusundaki kafa karışıklığının önlenmesine yardımcı olur.

[Event Time Announcer](https://www.timeanddate.com/worldclock/fixedform.html) uygulamasını belli bir zaman diliminde bir etkinliği duyurmak için kullanabilirsiniz. Bir form doldurduktan sonra web sitenin verdiği URL ile etkinlik saatinin formatını aşağıdaki format gibi paylaşabilirsiniz: 

<https://www.timeanddate.com/worldclock/fixedtime.html?msg=ABRIR+Hackathons&iso=20220924T11&p1=43&ah=7>

![Event Time Announcer](images/event-time-announcer.png){fig-alt="Interface for the event time announcer. One box ith the event tim in the original time zone and another box with the converted local time zone."}


## OSF

[Open Science Framework](https://osf.io) sitesi ortak çalışmanızı bitirdikten sonra belgelerinizi ve diğer malzemeleri arşivlemek için harika bir yerdir. Projeler modüler bir yapıya sahiptir, böylece belirli projeler veya projelerin belli bölümleri için farklı ekip üyelerine düzenleme hakları verebilirsiniz.

Ekibiniz için bir proje oluşturabilirsiniz (Ekibinizin Avrupalı üyeleri varsa depolama konumunu Almanya olarak ayarlamanız tavsiye edilir, böylece araştırma verileriniz Genel Veri Koruma Yönetmeliği- [GDPR](https://gdpr.eu/what-is-gdpr/) sorunları olmadan depolanabilir. Her proje için yeni bir bileşen oluşturabilir ve katkıda bulunanları ekleyebilirsiniz.

* [PSA OSF pages](https://osf.io/93qpg/)

## Zotero

[Zotero](https://www.zotero.org/) uygulaması muhtemelen en iyi ve en açık referans yöneticisidir. Grubunuz için üyelerin katılabileceği [paylaşılan bir kitaplık](https://www.zotero.org/groups/) oluşturabilirsiniz. Bunu, grubunuzun çıktılarını izlemenin bir yolu olarak veya projeler için paylaşılan bir referans yöneticisi olarak kullanabilirsiniz. Kütüphaneyi tamamen özel veya herkesin görebileceği şekilde ayarlayabilirsiniz.

## Github {#sec-tr-github}

Grubunuzun analiz komut dosyaları dahil herhangi bir açık kodu olacaksa, ücretsiz bir [GitHub Organisation](https://github.com/organizations/plan) hesabı kurabilirsiniz. [Code Check Club](https://github.com/code-check-club), grup GitHub sayfasına iyi bir örnektir.

GitHub ayrıca kuruluşunuz ve projelerinizin web siteleri için mükemmel bir sunucudur. (Daha fazla detay için: @sec-tr-github-pages)

## Zenodo

[Zenodo](https://zenodo.org/) kodlama projelerine DOI vermek için harika bir araştırma deposudur (GitHub entegrasyonuna sahiptir). Biz [PsyTeachR](https://psyteachr.github.io) olarak kitap serisi için Zenodo'yu kullanıyoruz. Kuruluşunuzun çıktılarını düzenlemek için Zenodo'da bir [Topluluk](https://zenodo.org/communities/) oluşturabilirsiniz.
